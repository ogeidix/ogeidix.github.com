---
layout: posts
title: "[IT] Ore 6.05 - E' tempo di partire."
tags: [travel]
excerpt: Ho impiegato una settimana a preparare la mia valigia, non è stata una cosa semplice.
image: http://www.ogeidix.com/images/images/baggage.png
---
Ore 6.05 - E' tempo di partire.
===========

Ore 6.05 - E' tempo di partire.  
Gate A21, volo TP0829. Mi sento pronto.

<img src="/images/baggage.png" style="float: right; height: 250px; margin: 0px 0px 20px 20px"/>

Ho impiegato una settimana a preparare la mia valigia.  
Dentro ho messo i ricordi di tutti gli amici che volevo portami via.  
Non è stata una cosa semplice e volendo riempirla il più possibile ho passato l'ultima settimana a salutare i più cari.  
Più volte mi è sembrato di esagerare con i saluti, dopotutto sto via solo 8 mesi, ma ora capisco che la chiave non è quanto starò via ma il fatto che non tornerò mai. Perlomeno non tornerà il Diego di prima.

E' stato il momento del decollo a spiegarmelo. Ho ormai preso confidenza con l'aereo dai recenti viaggi eppure questa volta c'è stato un lungo brivido sulla schiena. _"Da qui, ora non si torna più indietro"_ , è stato chiaro.

> “Arrivando a ogni nuova città il viaggiatore ritrova un suo passato che non sapeva più d’avere: l’estraneità di ciò che non sei più o non possiedi più t’aspetta al varco nei luoghi estranei e non posseduti.” &nbsp;&nbsp; – &nbsp;&nbsp; **Italo Calvino**

Nelle ultime settimane ho vissuto un concentrato di esperienze che mi hanno permesso di vedere con gli occhi "di chi parte" cosa ho lasciato. Questa è una frase "fatta" eppure non la si capisce fino in fondo finché non la si vive.  
E' come se normalmente vivessimo con attaccato agli occhi un obiettivo, un 55-200. Pensi di poter vedere tantissimo eppure molte cose vicine semplicemente non ci stanno nell'obiettivo. _Sono troppo vicine._

La strada però chiama. A fine estate il caldo lascia spazio alle prime piogge e pur volendo ancora giorni caldi senti che è giusto così.
Così per me **E' TEMPO DI PARTIRE**.
